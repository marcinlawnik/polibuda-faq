# Polibuda FAQ

Najczęściej zadawane pytanie przez nowych, ale i doświadczonych studentów
Politechniki Poznańskiej.

## Spis treści

1. [Rozpoczęcie studiów](#rozpoczęcie-studiów)
2. [Domy studenckie](#domy-studenckie) (akademiki)
3. [Zmiana kierunku](#zmiana-kierunku)
4. [WF, sport i pokrewne](#wf-sport-i-pokrewne)
5. [Poprawki i waruny](#poprawki-i-waruny)
6. [Koła naukowe i organizacje studenckie](#koła-naukowe-i-organizacje-studenckie)
7. [Erasmus, inne wyjazdy](#erasmus-inne-wyjazdy)
8. [Pytania specyficzne dla wydziałów](#pytania-specyficzne-dla-wydziałów)
- [Wydział Informatyki (WI)](#wydział-informatyki-wi)

 a. [Autorzy i kontakt](#autorzy-i-kontakt)
 
 b. [Licencja](#licencja)
 
 c. [Inne](#inne)

### Rozpoczęcie studiów
[Powrót do spisu treści](#spis-treści)

##### Kursy uzupełniające z Matematyki i Fizyki - warto czy nie? (Q, A: Marcin Ławniczak, 24.09.2017)

Marta Pogodska (WI): Byłam na tym kursie. I to na rozszerzonym. Po mat-fizie w
liceum niczego się tam nie nauczyłam. Podobno zależy też, na którego prowadzącego
się trafi. Mój nie podszedł do tematu zbyt ambitnie.

Tomasz Kwapiszewski (WEiT): No w sumie jak ja szedłem na studia to te kursy były
darmowe, ale nic nie dawały :D oprócz powtórki z liceum, która na studiach nie
była potrzebna, ew. kilka tematów z logarytmów - które są na tyle łatwe, ze nie
potrzeba dodatkowych korków, ogarnie sie na zajęciach :D

Generalnie o matematykę na studiach sie nie bójcie, tylko wygooglujcie sobie co to eTrapez :heart:


##### Jak być na bieżąco z tym co dzieje się na Politechnice? (Q, A: Marcin Ławniczak, 24.09.2017)

Eventy - zawsze warto się przejść i uczestniczyć.
Ja np. w zeszłym roku akademickim byłem na pierwszym w życiu hackathonie i było
świetnie. Plus na PP strasznie dużo się dzieje, warto być na bieżąco z fanpage
[SSPP](https://www.facebook.com/SamorzadStudentowPolitechnikiPoznanskiej), 
[RKN](https://www.facebook.com/RKNPP/), Wydziałów i Kół, które Cię interesują.

DOdatkowo warto obserwować plakaty na Wydziałach i informacje na ekranach w CW i BM.

##### A te inauguracje roku można olać czy tak niezbyt? (Q: Monika Mąka, A: Marcin Ławniczak, 24.09.2017)

Inauguracja nie jest obowiązkowa, ale przynajmniej raz warto pójść.
Jak nie pójdziesz na pierwszym roku, to kiedy? Rzadko jest okazja spotkać
władze Uczelni w uroczystych strojach i posłuchać występu chóru.

Ja nie byłem na swoim pierwszym roku, bo, szczerze mówiąc, dopadł mnie kac
gigant i żałuję. Nadrobiłem w roku kolejnym.

TL;DR: Tak, można olać.

##### Na spotkanie organizacyjne obowiązuje strój galowy? Na immatrykulację tak, ale na dzisiaj też? (Q: Julia Zieleniewska, A: Filip Śnieguła, Agnieszka Wałęsa, 24.09.2017)

Filip: Generalnie zawsze lepiej ubrać się za dobrze niż w drugą stronę.       
Ale nie, nie obowiązuje.
       
Agnieszka: Na spotkaniach macie ślubowanie, wiec warto ubrać się chociaż
póloficjalnie.

##### Gdzie zaparkować samochód? (Q, A: Marcin Ławniczak, 24.09.2017)

Jeżeli możesz - zrezygnuj z samochodu i przesiądź się na komunikację albo rowery
miejskie (do 20 min. za darmo, po oddaniu roweru czas liczy się od nowa, można 
"skakać" pomiędzy stacjami). Zaparkować można albo wzdłuż ulicy Piotrowo i
Berdychowo, albo na parkingu studenckim przy WTCh. Na tymże parkingu do
marca 2019 będzie jednak planowo trwała budowa budynku WA i WIZ, więc będzie on
za mały na potrzeby wszystkich studentów. Alternatywnie polecam parkować w 
Galerii Malta lub Galerii Posnania oraz przy rondzie Śródka i dojść na
piechotę/podjechać tramwajem.

##### Orientuje się ktoś jak wygląda proces wyrobienia karty na komunikację miejską w Poznaniu? Słyszałem też, że można mieć kartę komunikacji miejskiej i legitymację studencką na jednej karcie (plastiku) - prawda czy mit? (Q: Marek Krzyminski, A: Marcin Ławniczak, 24.09.2017)

Można mieć PEKĘ (Poznańska Elektroniczna Karta Aglomeracyjna) na legitymacji
studenckiej. Wszelkie informacje na ten temat, a także biletów znajdziesz na
[www.peka.poznan.pl](https://www.peka.poznan.pl).


##### Jak wyglądają dopuszczalne nieobecności? (Q: Krystian Birecki, A: Marcin Ławniczak, 24.09.2017)

Jako student jesteś zobowiązany do uczęszczania na wszystkie zajęcia.
W rzeczywistości zależy to jednak od prowadzącego, niektórzy robią listy, inni
nie.

Inną sytuacją jest L-4 od lekarza albo zwolnienie od dziekana/rektora.
Wtedy jesteś usprawiedliwiony/a.

W przeciwieństwie do przedszkola, podstawówki, gimnazjum, liczeum czy technikum,
zwolnienie od mamy, wujka, babci czy cioci nic nie daje.

##### Nie ogarniam formalności związanych ze studiami, mam jakiś problem. Gdzie szukać pomocy? (Q, A: Marcin Ławniczak, 24.09.2017)

W tym FAQ. Jeżeli jednak nie znajdziesz odpowiedzi, zachęcam do kontaktu
z Samorządem Studentów Politechniki Poznańskiej, poprzez
[ich Fanpage](https://www.facebook.com/SamorzadStudentowPolitechnikiPoznanskiej/)
lub w trakcie dyżurów. Postarają się pomóc, albo podpowiedzą do kogo się zwrócić.


### Domy studenckie
[Powrót do spisu treści](#spis-treści)


##### Gdzie znajdę informacje że dostałam się lub nie dostałam do akademika? (Q: Dominika Wrycz Rekowska, A: Marcin Ławniczak, 24.09.2017)

Musisz zadzwonić/napisać maila do Zintegrowanego Centrum Obsługi. Kontakt
[tutaj](http://bip.put.poznan.pl/struktura-organizacyjna/423).
Możliwe też że są inne numery telefonów (wydawane jako małe ulotki),
zapytaj na grupie na Facebooku.

##### Który z akademików szczyci się najlepszymi opiniami? (Q: Dominika Wrycz Rekowska, A: Tomasz Kwapiszewski, Marcin Ławniczak, 24.09.2017)

- Generalnie są dwa "luksusowe" - z wysokim standardem, ale też dość wysoką ceną.
(DS1 i DS4)
- Dalej są wysokie: DS5 i DS6 - moim zdaniem najlepszy stosunek ceny do jakości
(przy czym 6 jest delikatnie lepsza - łazienka na dwa pokoje, w przypadku 5 jest
to łazienka na cztery pokoje)
- tabelę zamykają DS2 i DS3, które to mają łazienki ogólne (tzn. na każdym
pietrze duza łazienka dla większej ilości osób) :smirk: 

Jak ja to zawsze powtarzam: te wszystkie historie, które się słyszy o akademikach,
co tam się nie wyrabia i ile imprez nie ma - to generalnie jest prawda,
ale tylko jesli tego chcesz. :stuck_out_tongue_winking_eye:
Można też sobie spokojnie żyć.
Chyba we wszystkich akademikach klimat jest genialny, nie zamieniłbym tego na
żadne mieszkanie :smirk:

```
PS (od Marcina) Ja za to znam sporadyczne przypadki, gdzie trafi się na złych
współlokatorów i chce się jak najszybciej zwiać z DS. Zawsze można poprosić o
zamianę.
```

##### Czy jak na deklaracji wpiszę preferowany numer DS, a w nim nie będzie już miejsc to jest szansa ze dostanę się do innego? (Q: Daria Staszewska, A: Marcin Ławniczak, 24.09.2017)

Tak, zostanie Ci przydzielone miejsce w innym DS.

##### Czy ktoś z Was mógłby mi przybliżyć, jak żyje się w DS nr 1? (Q: Izabela Janiak, A: Hubert Garus, 20.09.2017)

Jeżeli chodzi o DS1 to jest to akademik, w którym mieszkają zazwyczaj studenci
zagraniczni oraz "starsi" studenci. Łazienka jest w pokoju, kuchnia na korytarzu.
Każdy pokój ma własną lodówkę. Wjazd na teren kampusu mają tylko i wyłącznie
osoby posiadające "wjazdówkę". Pozwala ci to na zaparkowanie samochodu przed DS.
Kierownikowi DSa przysługuje kilka "wjazdówek" "do rozdania" mieszkańcom.
Musisz się udać do kierowniczki, ale raczej są już zarezerwowane przez starszych.
Nie ma problemu z jednorazowym podjazdem pod akademik w celu rozpakowania się,
wystarczy poprosić ochroniarza o wpuszczenie. Jeżeli chcesz trzymać samochód na
kampusie, możesz to zrobic na parkingu studenckim pod WTCh. Innej możliwości nie
ma na zaparkowanie samochodu.

### Zmiana kierunku
[Powrót do spisu treści](#spis-treści)


##### Jak wygląda przeniesienie się na inny wydział i czy jest to w ogóle możliwe po 1 semestrze? (Q: Magdalena Warmbier, A: Bartosz Mila)

Musisz pójść do dziekanatu wydziału na który chcesz się przenieść,
tam ich o wszystko zapytaj (mogą być jakieś różnice na różnych wydziałach).
Zapytaj o przepisanie przedmiotów (mi gość powiedział wprost, co z mojego
kierunku mogą uznać, a co będę musiał odrobić - np. angielski ich wcale nie
obchodzi) - tu chyba trochę zależy też od osoby, która się tym zajmuje np.
"to się ewentualnie nagnie" itp.

Jeszcze jedno: oceny! To jest chyba jedyne kryterium, jakie biorą pod uwagę
(poza tym podobno czasem trzeba poganiać niektórych wykładowców, żeby szybciej oceny wpisali)
Warto też wszystko zdać w pierwszym terminie.

### WF, sport i pokrewne
[Powrót do spisu treści](#spis-treści)


##### Jak wyglądają zapisy na wf? (Q: Klaudia Kaczor, A: Marcin Ławniczak, 24.09.2017)

Zazwyczaj na pierwszych zajęciach z WF jest spotkanie organizacyjne, na których
przedstawiane są dostępne sporty i przeprowadzane zapisy.

Ankieta w 2016 zawierała następujące pytania:
Imię, nazwisko, numer albumu, rocznik, kierunek, wydział,
kiedy i gdzie masz zajęcia przed i po wfie i 3 preferowane sporty w kolejności.

### Poprawki i waruny
[Powrót do spisu treści](#spis-treści)

##### Czy jak nie zda się przedmiotu to poprawka jest płatna? (Q: Szymon Wojtkiewicz, A: Kamila Ziemba, 24.09.2017)

Masz dwa terminy - termin główny i poprawkowy(za darmo), jeżeli są ku temu powody
to jeszcze egzamin komisyjny (free), potem już warun (powtarzanie przedmiotu),
który jest płatny. Warun jest płatny w zależności od ilości godzin, szczegóły w
umowie o studia.

##### Czy dziekankę można wziąć od drugiego semestru? (Q: Marta Frank, A: Ada Bączkowska, 24.09.2017)

Tak, tylko musisz mieć zaliczony w całości pierwszy semestr.

### Koła naukowe i organizacje studenckie
[Powrót do spisu treści](#spis-treści)

##### Gdzie znajdę informacje o kołach naukowych? (Q, A: Marcin Ławniczak, 24.09.2017)

Na stronie [Rady Kół Naukowych](http://rkn.put.poznan.pl) i na stronach
poszczególnych kół.

Dodatkowo w październiku odbywa się Dzień Organizacji Studenckich i Kół Naukowych
(tzw. DOSiKN, dosik), gdzie możesz porozmawiać z członkami i dołączyć do
kół/organizacji które cię interesują.

Polecam dołączenie i skupienie się na 1-2 rzeczach - ja dołączyłem do 5 różnych
i staram się w każdej udzielać, ale na niczym nie byłem w stanie skupić się mocno.
Trzeba się ograniczyć.


### Erasmus, inne wyjazdy
[Powrót do spisu treści](#spis-treści)

##### Czy warto  pod względem nauki języka oraz doświadczenia związanego z programowaniem? (Q: Jakob Wolitzki, A: Marcin Ławniczak, 24.09.2017)

Pod względem nauki języka i zmiany otoczenia - warto na 200%. Wystarczy przejść 
się na spotkania organiowane przez Dział Edukacji Ustawicznej i Międzynarodowej,
albo zapytać kogos kto był. Ja miałem jechać w tym roku do Słowenii, ale z okazji
zmiany kierunku pojadę w przyszłym roku. Wszyscy moi znajomi którzy pojechali
mówią że warto. Czasami może być ciężko z szokiem kulturowym i oddaleniem od
domu/znajomych, ale jakby w życiu było łatwo to nikt by się nie starał.

Co do programowania - zależy gdzie się wybierasz i jakie przedmioty sobie na
Erasmusie weźmiesz, ale raczej programowania i tak będziesz musiał nauczyć się sam.

##### Jeżeli tak to kiedy się zapisać i gdzie się orientować z tym? (Q: Jakob Wolitzki, A: Marcin Ławniczak, 24.09.2017)

Zapisy wstępne na kolejny rok akademicki są zazwyczaj w styczniu, plus potem ew.
uzupełnianie miejsc. Czyli żeby pojechać w 2018/2019 (Na II roku studiów), to
gdzieś tak w styczniu 2018 będą ogłaszać. Co do orientowania - przychodzą maile
na skrzynkę uczelnianą o tym, kiedy są spotkania informacyjne, oprócz tego są
porozwieszane plakaty i informacje na ekranach w CW. Także raczej nie przegapisz.

### Pytania specyficzne dla wydziałów
[Powrót do spisu treści](#spis-treści)

#### Wydział Informatyki (WI)
[Powrót do spisu treści](#spis-treści)
##### Gdzie znajdę plan zajęć? (Q, A: Marcin Ławniczak, 24.09.2017)

Na stronie wydziału, o
[tu](http://fc.put.poznan.pl/informacje-dla-studentow/tw-j-rozk-ad-zaj,131.html).

##### Co oznacza na planie jak dany przedmiot jest przekreślony na skos? (Q: Tomek Ostrzeniewski, A: Marcin Ławniczak, 24.09.2017)

![Dwa przedmioty w jednej komórce](https://github.com/marcinlawnik/polibuda-faq/raw/master/images/WI/przekreslony.PNG)

Jeżeli komórka z daną godziną jest przekreślona na skos, jak na powyższym
zdjęciu, znaczy to że dany przedmiot odbywa się albo w tygodnie parzyste, albo
nieparzyste zgodnie z wykazem tygodni. Wykaz tygodni znajduje się na stronie
z planem, na rok 2017/2018
[tutaj](http://fc.put.poznan.pl/sites/default/files/WI_tygodnie%202017_18.pdf).

##### Co oznacza poziome przekreślenie? (Q: Marcin Ryba Pałasz, A: Marcin Ławniczak, 19.09.2017)

![Przekreślenie poziome w planie](https://github.com/marcinlawnik/polibuda-faq/raw/master/images/WI/przekreslony_poziomo.jpg)

Przekreślenie poziome oznacza, ze obydwa przedmioty odbywają się jednocześnie.
PO to przedmiot obieralny - chodzisz albo na to albo na to w zależności
co wybrałeś/aś i na co zostałeś/aś przydzielona/y. Semestr wcześniej, albo na
spotkaniu organizacyjnym odbywa się ankieta.

##### Co oznacza przedmiot wpisany w połowie (pionowe przekreślenie)? (Q: Jakub Górny, A: Marcin Ławniczak, 19.09.2017)

![Przekreślenie pionowe w planie](https://github.com/marcinlawnik/polibuda-faq/raw/master/images/WI/przekreslenie_pion.jpg)

Jest to podpodział grupy dziekańskiej, ponieważ laboratoria na WI
(oraz na innych wydziałach) mieszczą maksymalnie 16 osób na raz. Część grupy ma
zajęcia w tym terminie, część w innym. To, jak się podzielicie jest większości
prowadzących obojętne, bylebyście się tego podziału trzymali (i najlepiej
zrobili prowadzącemu listę). Nic się nie stanie jak raz czy dwa przyjdziecie na
zajęcia do innej grupy, ale nie róbcie sobie z tego nawyku, no i najpierw
zapytajcie prowadzącego czy was wpuści na zajęcia - może nie być miejsca lub
jest przerabiany inny materiał.

##### Jak interpretować dwa takie same wykłady pod rząd tylko w innych językach? (Q: Dominik Załuski, A: Marcin Ławniczak, 19.09.2017)

![Przekreślenie pionowe w planie](https://github.com/marcinlawnik/polibuda-faq/raw/master/images/WI/WDI.jpg)

W liście o przyjęciu na studia jest informacja o grupie angielskiej - jeżeli się
do niej zapiszecie macie obowiązek chodzić na zajęcia po angielsku. Wszyscy inni
studenci mają dowolność, na który wykład chodzą. W tym szczególnym przypadku,
wprowadzenia do informatyki (WDI), prof. Nawrocki nie sprawdza obecności i jest 
obojętne, na który wykład chodzicie. Możecie podszkolić sobie język, albo pójść
na wykład po polsku jeżeli czegoś nie zrozumieliście.

##### Co oznaczają poszczególne literki i cyferki w podsumowaniu planu? (Q: Arkadiusz Janowski, A: Marcin Ławniczak, 19.09.2017)

![godziny](https://github.com/marcinlawnik/polibuda-faq/raw/master/images/WI/godziny.jpg)

- W - wykłady
- C - ćwiczenia
- L - laboratoria
- P - projekt (czyli w praktyce to samo co laboratoria)
- E - egzamin (czy jest z tego przedmiotu czy nie)

Cyferki w poszczególnych komórkach oznaczają ile czasu jest przeznaczone na
poszczególne formy nauki. Czyli jak na obrazku powyżej jest 30h wykładów
z Analizy Matematycznej, oraz 30h ćwiczeń. Są to godziny ZEGAROWE, nie lekcyjne.

##### Kiedy będziemy mogli wybrać przedmiot humanistyczny i który jest lepszy/bardziej przydatny? (Q: Michalina Średniawa, A: Marcin Ławniczak, 22.09.2017)

Większość przedmiotów humanistycznych na Polibudzie to, delikatnie mówiąc, 
nic specjalnego. Czasami trafi się spoko prowadzący który coś ciekawie opowie
(u mnie jak na razie 1 z 3 był w miarę ok, 3 przedmioty humanistyczne na I roku),
ale najczęściej trzeba to po prostu odbębnić.

### Autorzy i kontakt
[Powrót do spisu treści](#spis-treści)

Opiekunem projektu i głównym redaktorem jest Marcin Ławniczak. Jeżeli masz
pytania lub sugestie, skontaktuj się przez maila lub Facebooka.

### Licencja
[Powrót do spisu treści](#spis-treści)

Ten projekt udostępniany jest na licencji
[MIT](https://github.com/marcinlawnik/polibuda-faq/blob/master/LICENSE).

Znaczy to tyle, że możesz robić z tym FAQ co chcesz, pod warunkiem że wskażesz
oryginalnych autorów (wystarczy link do tego repozytorium) i nie będziesz nas
pociągać do jakiejkolwiek odpowiedzialności (tzn. nie gwarantujemy poprawności
odpowiedzi, ani niczego innego).

### Inne
[Powrót do spisu treści](#spis-treści)

Użyte emoji: [tu](https://gist.github.com/rxaviers/7360908).